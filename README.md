# Projekt 2 – XL

Detta är git-repot för projekt 2, XL, i kursen EDAF25.

Repot använder ni för att dela er kod under arbetets gång samt för att lämna in dokumentation och det färdiga systemet.

Se kursens [sida på Canvas](https://canvas.education.lu.se/courses/28249) för vidare instruktioner.

## Filer i detta repo

Förutom denna fil, README.md, finns det från början bara en fil med namn .gitignore i repot. Denna fil talar om för Git vilka filer Git ska ignorera och inte fråga användaren om de ska versionshanteras. Detta gäller i normalfallet filer som genereras av kompilatorer och andra verktyg som t.ex. klassfiler. De kan lätt återskapas från källkodsfilerna och tar bara onödig plats i repot om man skulle ta med dem. Syntaxen är enkel: Ange namnet på de filer och kataloger som inte ska sparas på separata rader. Wildcards (**) kan användas på vanligt sätt. Se `.gitignore` för exempel.

Dokumentationsfiler som ni ska lämna in sparar ni i en katalog i ert projekt med namnet `doc`. Exakt var den hamnar i filhierarkin i repot kommer att bero lite på vilket IDE ni väljer att använda för projektet.

## Utvecklingsverkyg

Ni behöver enas inom projektgruppen vilket utvecklingsverktyg (IDE) ni ska använda i projektet. VS Code, Eclipse och IntelliJ har alla stöd för Git. I varje fall för VS Code och IntelliJ kan ni även utföra git-operationer via terminalen i verktygen.

Se kursens [canvassida om Git i projekten](https://canvas.education.lu.se/courses/28249/pages/git-i-projekten?module_item_id=1134742) för vidare instruktioner.

